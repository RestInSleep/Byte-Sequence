Prawdopodobnie najgorszy człowiek jakiego studenci pierwszego roku poznają na swojej drodze edukacji. Wykłady nudne, nie na temat. Kilka pierwszych tygodni zmarnowane na anegdotki o historii informatyki i matematyki (przecież niezwykle ważną informacją jest fakt, że w państwie Karola Wielkiego pisać umiało kilka osób oraz że Blaise Pascal był garbaty). W slajdach ma mnóstwo błędów i niespójności, których nie planuje poprawiać. Prowadzi najmniej popularną grupę zajęciową. W roku 2020/21 w jego grupie było 10 osób, do egzaminu dopuścił 6, próg 60% na egzaminie uzyskała 1 osoba. Dodatkowo zwlekał niemal tydzień z opublikowaniem wyników pomimo, iż były sprawdzone przez prowadzących. Materiały przygotowawcze do kolokwiów przesyłał zawsze z opóźnieniem bądź nie przesyłał ( gdy przesyłał to były to stare zadania jeszcze zapisane w Pascalu). Dodatkowo nie polecam jego konsultacji. Unika robienia własnych zadań, a gdy już się za jakieś zabiera, to prawie na pewno robi je źle. Wykorzystuje swoją władzę do granic możliwości i jest zdecydowanie najmniej szanowanym wykładowcą na pierwszym roku. W związku z nauczaniem zdalnym kontakt z nim był praktycznie zerowy, gdyż nie odpisywał na maile bądź odpisywał po kilku tygodniach. Ciężko powiedzieć coś pozytywnego. Pozytywne komentarze kwieciście wychwalające pana PChW traktowałbym jako ironię.
